<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Na kole po hlučínské linii</title>
    <link rel="stylesheet" href="/css/style.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Ubuntu:wght@400;500;700&display=swap" rel="stylesheet">
    <script src="https://identity.netlify.com/v1/netlify-identity-widget.js"></script>
</head>

<body>
    <header>
                <nav>
            <label for="touch"><span>Menu</span></label>
                <input type="checkbox" id="touch"> 
                    
                    <ul class="dropdown">
                    <a href="/"><img src="/images/ropik-logo-hotovo.png" class="logo"></a>
                    <li class="home">
                        <a href="/">Domů</a>
                    </li>
                    <li>
                        <a href="/muzea-opevneni">Muzea</a>
                    </li>
                    <li>
                        <a href="/mapa-opevneni">Mapa opevnění</a>
                    </li>
                    <li>
                        <a href="/clanky">Články</a>
                    </li>
                    <li>
                        <a href="https://www.facebook.com/pevnostnituristika" target="_blank"><img src="/images/icons8-facebook-50.svg" style="width:40px"></a>
                    </li>
                    <li>
                        <a href="https://www.instagram.com/pevnostnituristika/" target="_blank"><img src="/images/icons8-instagram-50.svg" style="width:40px"></a>
                    </li>
                    <li>
                        <a href="#section-form" class="button">Kontakt</a>
                    </li>
                    </ul>
            </nav>
    </header>

    <main>
        


<main class="main">

	<article class="article">

		<h1>Na kole po hlučínské linii</h1>

		<p class="article__meta">Publikováno 28. 12. 2022 20:47:29</p>

		<div class="article__content">

			<p class="article__perex">Dominantami hlučínské linie jsou například pěchotní sruby MO-S 18 Obora, MO-S 19 Alej a MO-S 20 Orel. Tím jsem se ale nenechala omezit a brzo ráno jsem v úterý 8. května, na Den vítězství, nasedla do vlaku i se svým horským kolem, abych o půl 7 vystoupila v Bohumíně. Cílem bylo projet linii těžkého opevnění od MO-S 4 U šedé vily po MO-S 33 Kozmice.</p>

      <img class="thumbnail" src="/images/uploads/mo-s-9-v-bazantnici.jpg"></img>

			<p>Takhle brzo ráno není v Bohumíně žádný provoz, takže plynule směřuji k prvnímu objektu své bikové výpravy: <em>MO-S 4 U šedé vily</em>, který leží v těsné blízkosti dětského hřiště. I z toho důvodu jsou diamantové příkopy zasypány zeminou, a jak už to tak u bunkrů v blízkosti měst bývá, kolem se povalují odpadky a stěny jsou počmárány. Podle informací z roku 2016 je <em>MO-S 4</em> v péči <a href="http://www.bunkr-bohumin.cz/">Klubu vojenské historie Bohumín</a>, který má zatím málo členů a věnuje se hlavně objektu <em>MO-S 5 Na trati</em>.</p>
<p>Na horském kole překonávám výpad na dálnici a skáču do pole. Přes trávu, ještě mokrou od rosy, se dostávám k jednomu z mála řopíků na své trase, je jím vložený objekt <em>{II}/(50)/A-160Z</em>. Ten leží těsně u dálnice a zrovna v tento den plánoval otevíračku, ale co naplat ‒ v 7 ráno se sem nikdo nepožene. U městské kolonie v Bohumíně se nachází ještě jeden lehký objekt, ten však míjím.</p>
<p>Jelikož se mi nechtělo do houstnoucího provozu, vjela jsem s kolem opět do pole a zvolna netrefila k <em>MO-S 5 Na trati</em> (no jsem ženská) a nechávám si ho jako cíl samostatné návštěvy i s prohlídkou.</p>
<h2>Pryč z Bohumína</h2>
<p>Z Ostravské ulice vjíždím na zelenou turistickou značku a v přístřešku u Antošovické lávky si dávám druhou snídani. Po zelené pokračuji dál přes Antošovice, kolem odbočky k <em>MO-S 6 Odra</em>, <em>MO-S 7 Antošovice</em>, v dálce vidím na poli <em>MO-S 8 Dvůr Paseky</em> a konečně vjíždím do lesa.</p>
<p>Zastavuji až u <em>MO-S 9 V bažantnici</em>, což je jednopatrový izolovaný pěchotní srub ve II. třídě odolnosti. Tento objekt navštívil sám prezident Beneš. Objekt je volně přístupný. K <em>MO-S 12 U pramene</em> přijíždím zákopem, dovnitř se ale nedostávám ‒ vchod je zabetonovaný.</p>
<p>Oči mějte na šťopkách a všimněte si několika protitankových příkopů. Například mezi <em>MO-S 13 Černý les</em> a <em>MO-S 14 Juliánka</em>.</p>
<p>Na polní cestě se pak setkávám tváří v tvář s traktorem, je to kdo z koho, ale vědoma si převahy zemědělského stroje obaleného hnojem, uhýbám a zastavuji u objektu <em>MO-S 15</em> <em>s krycím názvem Na výhledách</em>, který po stezce od Bohumína zakrývá vodárna.</p>
<h2>Areál opevnění Darkovičky</h2>
<p>Po překonání cesty se dostávám k zarostlému <em>MO-S 16</em>, kde si při pohledu na rozbité sklo všude kolem uvědomuji, že nemám v batohu lepení na duše. <em>MO-S 16 U rozcestí</em> je vstupním objektem na Naučnou stezku Areál opevnění Darkovičky. Dveře jsou otevřené, ale leží v nich spacák a v okolí odpadky, takže raději nevstupuji.</p>
<p>Po nepříjemně frekventované cestě mě po cca 800 metrech značka odvede do lesa. Přes příkop přehazuji bike a jedu k zajímavému objektu. Je jím <em>MO-S 17 U Štípek</em>, v němž podle dostupných informací v roce 1945 explodovala výbušnina. Předtím na něm byly prováděny zastírací zkoušky (maskovací sítě, barevné nátěry)<a href="http://www.opevneni.cz/?l=2305583913874687903144">zdroj</a>. Když jsem si odmyslela železo kolem, připadal mi bunkr jako skála ‒ zřícený strop, různé prolákliny… Dbejte tady zvýšené opatrnosti!</p>
<p>Další zajímavou návštěvou je <em>MO-S 18 V oboře</em>, kolem kterého leží nespočet protitankových překážek zvaných „dračí zuby“. V době uzavření je na dveřích mříž, přes kterou jde vidět deska na počest nadporučíka Jaroslava Švarce, velitele osádky tohoto pěchotního srubu.</p>
<h2>Zpět mezi lidmi</h2>
<p>Po překonání křižovatky jsem se ocitla u legendárního pěchotního srubu <em>MO-S 19 V</em> <em>Aleji.</em> Následující 3 kilometry potkávám spoustu turistů. Objekty se otevírají a zájemci o prohlídku se před nimi srocují. Nalevo od <em>MO-S 19</em> se nachází další z vložených lehkých objektů. Kromě několika tanků T 34 stojí naproti ještě jedna zajímavost ‒ <em>einmannbunker</em>. Ačkoliv by to tak mohlo znít, nebyl pro jednoho člověka, některé byly vystavěny pro 2‒3 vojáky a lišily se od sebe objekt od objektu.</p>
<p>Na kole vjíždím do řepkového pole a přede mnou se zjeví nejvýchodněji postavený tvrzový objekt <em>MO-Or-S 20 U orla</em> ‒ oboustranný pěchotní srub ve IV. třídě odolnosti. Z plánované tvrze byl ale jediným postaveným objektem, a to kvůli nevhodnému terénu, který tvořil jíl, hlína a písek, a nedostatku financí<a href="https://cs.wikipedia.org/wiki/Orel_(d%C4%9Blost%C5%99eleck%C3%A1_tvrz)">zdroj</a>.</p>
<p>U <em>MO-S 21 U Jaroše</em> to voní klobásami a před bunkrem je opravdový nával lidí. Pro provozovatele super, pro mě trochu děsivé, proto se jen otočím a vyjíždím k <em>MO-S 22 U Františka</em>, kde už je také otevřeno a za dobrovolný příspěvek je možné si prohlédnout interiér s dobovými předměty. Lidé kolem jsou ochotní a dobře naladěni.</p>
<p>Hurá zpět do lesa. U <em>MO-S 24</em> končí NS Areál opevnění Darkovičky a dál jedu po modré. Zastavuji u sousedního <em>MO-S 25 Ve vysokém lese</em> a dobloudím k <em>MO-S 27 Bor</em>, který obklopují stromy. Zbývá mi už jen dojet do Kozmic, kde projedu kolem stejnojmenného pěchotního srubu <em>MO-S 33</em> a vyrážím na vlakovou zastávku do Jilešovic. Protože ale vyznávám lehce punkový styl jízdy, ještě předtím sjedu jeden kopec, skončím ve křoví mimo jakoukoliv cestu a k vlaku přijíždím špinavá. Ale to je zase jiný příběh.</p>
<p>Pokračovat se dá samozřejmě dál směrem na Opavu.</p>
<h2>Charakteristika trasy</h2>
<ul>
<li>
<p><strong>Náročnost:</strong> nenáročná (zvládne i netrénovaný cyklista), nastoupáno pouhých 260 m, žádné velké kopce ke zdolávání,</p>
</li>
<li>
<p><strong>kolo</strong>: na horském kole jsem se dostala prakticky všude, zvládne se ale i na trekovém,</p>
</li>
<li>
<p><strong>délka tratě</strong>: celkem 30 km (z toho NS 4,5 km),</p>
</li>
<li>
<p><strong>zajímavosti cestou</strong>:</p>
<ul>
<li>studánka Juliánka,</li>
<li>pískovna Vřesina,</li>
<li>ptačí pozorovatelna u Kozmic</li>
</ul>
</li>
<li>
<p><strong>jak se sem dostat</strong>:</p>
<ul>
<li>vlakem do žel. stanice Bohumín, nebo v opačném směru Jilešovice</li>
</ul>
</li>
<li>
<p><strong>kde se najíst</strong>:</p>
<ul>
<li>restaurace Kamenec v Jilešovicích (osobně nevyzkoušeno, měla jsem jídlo s sebou)</li>
</ul>
</li>
</ul>


		</div>

		<div style="text-align:center"><a href="/clanky/" class="button">Zpět na všechny články</a></div>
	</article>

</main>


    <section>
        <div class="form__contact" id="section-form">
    <div class="form__description">
        <h2>Napište mi</h2>
            <p>Chceš se podělit o svůj článek? Máš tip na trasu nebo událost, ale nemáš je kde sdílet?
                <br>Vítány jsou pozvánky na události, reportáže z uběhlých akcí, popisy vlastních tras, tipy na zajímavá místa nebo objekty opevnění nejen v Česku, ale i v zahraničí.</p>
    </div>
    
    <div>
        <form action="/">
            <label for="name">Jméno a příjmení</label><br>
            <input type="text" id="name" name="name" placeholder="Jméno a příjmení"><br>
            <label for="email" placeholder="Jméno a příjmení">E-mail</label><br>
            <input type="text" id="email" name="email" placeholder="E-mail"><br>
            <label for="message">Zpráva</label><br>
            <input type="text" id="message" name="message" placeholder="Vaše zpráva"><br><br><br>
            <a class="button__submit" href="#">Odeslat</a>
        </form>
    </div>
</div>



    </section>

    </main>
    <footer>
        
        <p>© Vendula Bezáková | Pevnostní turistika | 2022</p>
    </footer>


<script>
  if (window.netlifyIdentity) {
    window.netlifyIdentity.on("init", user => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>

</html>