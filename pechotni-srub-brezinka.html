---
layout: layouts/museum.njk
title: Pěchotní srub N-S 82 "Březinka"
thumbnail: /images/tezky-objekt-ns-82-brezinka.jpg
---



    <div class="article">
        <h2>Pěchotní srub N-S 82 "Březinka"</h2>
        <p>N-S 82 „Březinka“ je samostatný pěchotní srub těžkého opevnění, který byl součástí pevnostního systému předválečné Československé republiky.</p>
        <p>Byl postaven v roce 1937 v režii ŽSV Náchod v rámci stavebního podúseku Polsko. V době mobilizace v září 1938 byl plně vybaven a vyzbrojen. Za války byl, podobně jako většina těžkých objektů, devastován odstraněním pancéřových prvků, po válce chátral v zapomnění. V letech 1988 – 2000 byl rekonstruován Klubem vojenské historie Náchod do stavu v roce 1938. Srub se nachází v blízkosti dělostřelecké tvrze Dobrošov.</p>
        <p>V rekonstruovaném objektu je k vidění unikátně dochovaná a funkční filtrovna z roku 1938. Od roku 2003 je v levé střelecké místnosti umístěn originální pevnostní protitankový kanón vzor 36 ráže 47 mm, který byl získán z norské pevnosti Oscarsborg. Jedná se o kanón původně umístěný právě na Březince. Vrtaná studna v týlovém patře je rovněž plně funkční a vybavena původním vodním čerpadlem Royal, které členové KVH Náchod na počátku devadesátých let objevili při průzkumu objektu N-S 91 Rozhledna. Březinka patří mezi nejlépe rekonstruované objekty československého těžkého opevnění a podle převládajícího názoru v tomto ohledu dokonce drží primát.</p>
    </div>

    <div class="image-grid">
        <div><img class="image" src="/images/ropik-strilna.JPG"></div>
        <div><img class="image" src="/images/brezinka/DSCN6339.JPG"></div>
        <div><img class="image" src="/images/tezky-objekt-ns-82-brezinka.jpg"></div>
    </div>

    <div>
        <p>Pěchotní srub N-S 82 Březinka je jediným pěchotním srubem Běloveského pevnostního skanzenu uvedený do původního předválečného stavu. Srub současné návštěvníky seznamuje s technickou dokonalostí a jednotlivými funkcemi pěchotního srubu, který byl nejdůležitějším prvkem pevnostní linie.</p>
        <p>Březinka je nejkompletněji zrekonstruovaným srubem opevnění východních Čech. Za citlivou prací stojí Klub vojenské historie, který uvedl objekt do původního předválečného stavu. Výsledek je poměrně přesným obrázek toho, jak by srub ve své ideální podobě měl vypadat. Můžete tu vidět veškeré vybavení, jedinou zachovalou funkční filtrovnu v České republice a výzbroj včetně protitankového kanónu. Prohlídku pevnostního srubu N-S Březinka doplňuje expozice v sousedním objektu srubu N-S 81 Lom, která se týká československého opevnění.</p>
    </div>

    <div class="info">
        <div>
            <h2>Kontaktní údaje</h2>
            <p>KVH Náchod</br>
                Tel.: 603 776 961</br>
                E-mail: museum@brezinka.cz</br>
                <a href="http://www.brezinka.cz/" target="_blank">brezinka.cz</a>
            </p>
        </div>
        <div class="info__image">
            <img src="/images/PICT0030a.jpg">
        </div>
    </div>